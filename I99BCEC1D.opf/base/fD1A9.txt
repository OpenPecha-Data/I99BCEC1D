anumānaṃ pratyuktaṃ pratyakṣeṇāgamopamāne ca |anumānāgamasādhyā te ’rthā dṛṣṭāntasādhyāś ca ||6||

anumānopamānāgamāś ca pratyakṣeṇa pramāṇena pratyuktāḥ yathā hi pratyakṣaṃ pramāṇaṃ śūnyaṃ sarvabhāvānāṃ śūnyatvād evam a
numānopamānāgamā api śūnyāḥ sarvabhāvānāṃ śūnyatvāt |ye ’numānasādhyā arthā āgamasādhyā upamānasādhyāś ca te ’pi śūnyāḥ 
sarvabhāvānāṃ śūnyatvāt |anumānopamānāgamaiś ca yo bhāvān upalabhate so ’pi śūnyaḥ | tasmād bhāvānām upalambhābhāvo ’nup
alabdhānāṃ ca svabhāvapratiṣedhānupapattiḥ | tatra yad uktaṃ śūnyaḥ sarvabhāvā iti tad na |

